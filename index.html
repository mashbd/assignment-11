<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>বাংলা ফন্ট</title>
    <link rel="stylesheet" href="style.css">
</head>
<body>
<div class="text">
    <h1>প্রয়োজনে সবার আগে টিকা নেব: অর্থমন্ত্রী
    </h1>
    অর্থমন্ত্রী আ হ ম মুস্তফা কামাল বলেছেন, ‘টিকা আসাটা ভালো খবর। আমাদের অনেকের বয়স বেশি হয়েছে। সবাই টিকা পেয়ে গেলে ভালো অনুভব হবে। দেশের অর্থনৈতিক উন্নয়নে যে প্রচেষ্টা চলছে, তা এগিয়ে নিতে পারব। এতে সফলতার স্বাক্ষর রাখতে পারব বলে বিশ্বাস করি।’

 ক্রয় কমিটির সভা শেষে অনলাইনে সাংবাদিকদের প্রশ্নের জবাবে তিনি এসব কথা বলেন। এ সময় একজন সাংবাদিকের প্রশ্নের জবাবে অর্থমন্ত্রী বলেন, ‘হ্যাঁ, আমি টিকা নেব। অবশ্যই নেব। প্রয়োজনে সবার আগে টিকা নেব। আমার বয়স হয়েছে, আমার টিকা দরকার। সরকার যেটা আনবে, সেই টিকাই নেব।’
 <br><br>

 উল্লেখ্য, উপহার হিসেবে ২০ লাখ করোনার টিকা আনুষ্ঠানিকভাবে বাংলাদেশের হাতে তুলে দিয়েছে ভারত। আজ বৃহস্পতিবার বেলা দেড়টার দিকে রাষ্ট্রীয় অতিথি ভবন পদ্মায় বাংলাদেশের পররাষ্ট্রমন্ত্রী এ কে আব্দুল মোমেন ও স্বাস্থ্যমন্ত্রী জাহিদ মালেকের হাতে পৃথকভাবে করোনার টিকার দুটি বক্স তুলে দেন ঢাকায় নিযুক্ত ভারতের হাইকমিশনার বিক্রম দোরাইস্বামী।

 উপহারের টিকার বাইরে বাংলাদেশ সরকারের সঙ্গে ভারতের সেরাম ইনস্টিটিউট ও বেক্সিমকো ফার্মার চুক্তি রয়েছে। অনলাইনে নিবন্ধন ছাড়া কাউকে করোনার এই টিকা দেবে না বাংলাদেশ সরকার। রাজধানীর চারটি হাসপাতালে এ মাসের শেষ দিকে টিকাদানের মহড়া বা ড্রাই রান হবে। ফেব্রুয়ারির প্রথম সপ্তাহে দেশব্যাপী টিকা কার্যক্রম শুরু করার প্রস্তুতি নিচ্ছে স্বাস্থ্য বিভাগ।
</div>
<div class="text3" >
    <h1>হাসান কেন আলাদা, জানালেন শ্রীলঙ্কান কোচ
    </h1>
    <p>অভিষিক্ত হাসান মাহমুদ মাত্রই ওয়ানডে ক্রিকেটে প্রথম বলটি করলেন। ধারাভাষ্যকার ইয়ান বিশপ দেখেই বললেন, ‘বেশ চটপটে বোলার মনে হচ্ছে।’ 

        আরও দুটি বল দেখে আরেকটু লম্বা প্রশংসা করলেন, ‘ওর অ্যাকশনটা আমার পছন্দ হয়েছে। বেশ ওপর থেকে বল ছাড়ে সে। যে কারণে আপনি সব সময়ই অতিরিক্ত বাউন্স পাবেন। যেখান থেকে বাউন্স সাধারণত হওয়ার কথা না, সেখান থেকেও।’
        
        বিশপের কথাটা কিছুক্ষণ পরই সত্যি হলো।
        <br><br>
        
        সাকিব আল হাসান সবে মাত্র নিজের প্রথম স্পেল শেষ করে গেছেন। ৭ ওভারের লম্বা স্পেলে মাত্র ৮ রান দিয়ে নিলেন ৩ উইকেট। সাকিব না থাকায় কিছুক্ষণের জন্য দম ফেলার ফুরসত পান দুই ওয়েস্ট ইন্ডিজ ব্যাটসম্যান কাইল মায়ার্স ও রোভম্যান পাওয়েল। 
        
        সে সুযোগে কিছু বাউন্ডারিও যোগ হয় ওয়েস্ট ইন্ডিজের সংগ্রহে। অভিষিক্ত হাসান মাহমুদ বোলিং করতে আসেন ঠিক সে সময়েই।</p>
        <p>পরের ওভারে এসে তাঁর বলেই আকিল হোসেন ধরা পড়লেন স্লিপে। বিশপ সেই সময় ধারাভাষ্যে ছিলেন না। থাকলে হয়তো বলতেন, প্রথম দেখায় আমি যা বলেছিলাম ঠিক তাই হয়েছে।

            বিশপ কালই প্রথম দেখলেন হাসানকে। মুগ্ধতাই ছড়িয়েছে তাঁর দৃষ্টি। তবে বিসিবির হাই পারফরম্যান্স ইউনিটের শ্রীলঙ্কান বোলিং কোচ চাম্পাকা রামানায়েকে হাসানকে দেখছেন ২০১৮ সাল থেকে। 
            
            তিনি কিন্তু হাসানের অভিষেক ম্যাচের পারফরম্যান্সে একেবারেই অবাক হননি। হাসান যে ভিন্ন ধাতুতে গড়া, সেটি তিনি জানেন আগে থেকেই।
            
            আন্তর্জাতিক ক্রিকেটে দক্ষতাটা কমবেশি সবারই থাকে। দক্ষতা কাজে লাগানোর সামর্থ্যই আসলে সফলদের সাধারণদের থেকে আলাদা করে। 
            
            প্রথম আলোকে মুঠোফোনে চাম্পাকা বলছিলেন, ‘হাসানকে ভয় পেতে দেখতাম না। এটা ওর সবচেয়ে বড় গুণ। কিছু করতে চাইলে সে করেই ছাড়ত। আন্তর্জাতিক পর্যায়ে যা সবচেয়ে বেশি দরকারি। তাঁর অভিষেকের খবর শুনে ভালো লাগছে। সর্বোচ্চ পর্যায়ে সে ভালো করবে—এটা প্রত্যাশিতই।’</p>
</div>
<div class="1">
<h1>সাকিব, সেই দিনটা মনে আছে?

</h1>
<p>‘আস্থাহীনতার দিন থেকে যায় অমলিন...দিনবদলের দিন আর কত দূর, দীর্ঘশ্বাসে পোড়া সকাল-দুপুর’—মাহমুদুজ্জামান বাবুর গানের লাইন। বাংলাদেশের ক্রিকেট ঘিরে ভক্তদের বুক চিরে একসময় এমন সব পোড়া দীর্ঘশ্বাস বের হতো। 

    তখন একটি জয় কিংবা কারও দুর্দান্ত পারফরম্যান্সের ছটা চোখে লেগে থাকত অনেক দিন, গালগল্প এমনকি বাগাড়ম্বরও হতো প্রচুর। কিন্তু দিন বদলায়। কাল ওয়েস্ট ইন্ডিজের বিপক্ষে বাংলাদেশের ৬ উইকেটের জয়েও তাই দীর্ঘশ্বাস জাগে ব্যাটিং নিয়ে।
    
    বাংলাদেশ ক্রিকেটের এই দিনবদলে উষার আভা মিলেছিল ২০০৭ বিশ্বকাপে। বদলের সেই রক্তিম সূর্যের মধ্যগগনের পথে যাত্রা দুই বছর পর। ২০০৯—বাংলাদেশ ক্রিকেটের জন্য আক্ষরিক অর্থেই  দিনবদলের বছর। 
    
    বিদেশের মাটিতে প্রথম টেস্ট ও ওয়ানডে সিরিজ জয়ের স্বাদ মেলে। প্রথমবারের মতো ত্রিদেশীয় </p>
</div>
</body>
</html>